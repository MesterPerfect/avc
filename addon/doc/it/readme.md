# Convertitore audio/video

* Autore: Rainer Brell

## Funzionalità

Il "Convertitore audio video" salva e converte un video di YouTube o un collegamento multimediale da un browser in formato MP3 o MP4.

Se ti trovi su una pagina di YouTube nel tuo browser, il video verrà salvato nel formato desiderato senza annuncio, anche se quest'ultimo è ancora in riproduzione.

Un video YouTube di 1 ora può essere salvato come MP3 in circa 2 minuti. Ciò dipende dalle prestazioni del computer.

Se si sta riproducendo un intero canale, verrà convertito tutto. Ciò può occupare molto spazio nel proprio disco rigido.

Non appena viene impartito il comando di conversione è possibile chiudere il browser. Il processo continua in sottofondo, segnalato da dei suoni.

Per ogni video di YouTube viene creato un file di testo con una descrizione, nel quale saranno contenyute maggiori informazioni. Esso può essere letto con il blocco note di windows e personalizzato dalle impostazioni.

Se non ci si trova su YouTube, il componente controllerà se ci si trova su un link ad un file multimediale. In tal caso il contenuto verrà convertito e salvato di conseguenza.

Durante la conversione, verrà emesso un segnale acustico per informarti che la conversione è ancora in corso. Questo suono può essere disabilitato nelle impostazioni.

I risultati vengono salvati in una cartella, a cui è possibile accedere con un singolo tasto di scelta rapida. La cartella può essere personalizzata nelle impostazioni di NVDA.

### Tasti di scelta rapida

* NVDA+y, converte in MP3
* NVDA+shift+y, converte in MP4
* NVDA+Control+y, Apre la cartella con i risultati

## Formati riconosciuti

I formati audio e video riconosciuti quando ci si trova su un link che punta ad un file multimediale sono:

* aac
* avi
* flac
* mkv
* m3u8
* m4a
* m4
* m4v
* mpg
* mov
* mp2
* mp3
* mp4
* MPEG
* mpegts
* og
* ogv
* ts
* vob
* wav
* webm
* wmv
* f4v
* flav
* swf
* avchd
* 3Mo.

## Modifiche nella versione attuale

* Per motivi tecnici, il componente funziona solo  con Windows a 64 BIT
* Risolto il non funzionamento con il browser Firefox
* Ora il componente ha il proprio repository su GitHub, e lo si può trovare nello store dei componenti aggiuntivi di NVDA
* La cartella dei risultati può essere personalizzata nelle impostazioni di NVDA
* Migliorato il modo nel quale vengono salvate le impostazioni
* Traduzione in  turco, polacco, italiano, francese, spagnolo, vietnamita, ucraino e portoghese

## Ringraziamenti

Un ringraziamento va a tyutti i traduttori del componente, nonché a tutti quelli che, nell'uso, hanno fornito feedback volti al suo miglioramento.